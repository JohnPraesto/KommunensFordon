För att testa programmet i måste du gå in i appsettings.json och byta ut servernamnet och Data source till ditt servernamn. Du ska byta ut där det står ”JOHNSDATOR” till ditt servernamn. Sedan ska du öppna Package Manager Console och köra kommandot ”update-database” för att skapa databasen. Först då kan du testa alla programmets funktioner.

--- Process ---

Användarna som testat min prototyp ger positiv respons på att appen används i mobilen. De som rapporterar fel på fordonen tycker att appen är lätt att förstå men gillar inte att man ska ha ännu en app i mobilen endast för relrapportering och undrar om man inte kan baka in den funktionen i en redan befintlig app som kommunens anställda använder. Den prototyp jag gjort är endast till för fordonens service och reparationer. En mer heltäckande app skulle kunna utvecklas som också innehåller datum för besiktning, bokningssystem, med mera. Verksamheten är intresserad av en sådan enhetlig lösning men vill först att jag tar fram en prototyp endast för service och reparationer.

Är man inloggad i appen som behörig användare har man tillgång till mer information om felrapporterna och fordonen. En tidig feedback jag får är att separera åtgärdade felrapporter från de ej åtgärdade, på så sätt blir det lättare att sortera och se vad man har att göra. Jag frågar den behöriga personalen (det är de som kommer att åtgärda felen på bilarna) vilka behov de har och hur deras vardag skulle kunna bli enklare. Att förstå behoven är viktigt för att skapa en träffsäker lösning. Personalen svarar ett de ofta får mer information än vad de behöver och att information har varit svår att hitta. En funktion som jag därefter lägger till är att man kan sortera listan på fordon utefter när deras senaste service genomfördes, på så sätt kan man se vad som står näst på tur.

Jag frågar användarna hur de upplever hanteringen av fordonen generell. Jag tror det är viktigt att lyfta blicken från appen och upp mot fordon i kommunen generellt för att få in fler perspektiv. Många användare förstår inte varför det tar så lång tid att åtgärda bilarna. En funktion som skulle kunna läggas till i appen (som inte finns där idag) är att man ska kunna följa en bils status, till exempel se när bilverkstaden är bokad eller om det finns andra liknande bilar att boka. För att underlätta för den behöriga personalen ska en funktion läggas till där de kan sätta en allvarlighetsgrad på felen på bilarna vilket bör göra det lättare att prioritera.

Jag har kontakt med leverantören av systemet och de ser inga problem med att utveckla en sånhär enkel app men de har inte tid just nu. Verksamheten och utvecklingsteamet för diskussioner om att färdigställa systemet på egen hand.

Jag underhåller en agil och iterativ utveckling och har kontinuerlig kontakt med appens användare om hur de upplever användandet av appen, med verksamheten för att stämma av med deras förväntningar på implementationen, och med leverantören för att förstå deras möjligheter, priser, och tidsplaner.
